# Pakpi Calendar

မႂ်ႇသုင်ၶႃႈ။ ပၵ်းပီႊ (ပၵ်းယဵမ်ႈဝၼ်းတႆး) တႃႇၸႂ်ႉတိုဝ်းၼႂ်းၽူၼ်း ၽႅဝ်ႁွတ်ႈထိုင်ၼိူဝ် Play Store ယဝ်ႉၶႃႈ။

ၼႂ်း ပၵ်းပီႊ ၼႆႉတေမီးဝႆႇယူႇ သွင်လွင်ႈ
1) ပၵ်းပီႊ(ၽၢႆႇတႆး)
ၼႆႉတေပဵၼ်ဝႆႉ ပိူင်ၸွမ်း ၼိုင်ႈဝူင် ၸဵတ်ႉလုၵ်ႈဝၼ်း။ တေဢဝ်ဝႆႇ ဝၼ်းဢၢင်ႈၵိတ်ႈပဵၼ်ယႂ်ႇဝႆႉ။ ၼႂ်းၼၼ်ႉ သင်ၼဵၵ်ႉပၼ် လုၵ်ႈဝၼ်းမၼ်းၼႆၸိုင် တေၼႄပၼ် ဝၼ်းတႆး၊ ဝၼ်းဢၢင်းၵိတ်ႈ၊ လုၵ်ႈဝၼ်းမၼ်း ပၼ်တီႈၼိူဝ်ၼၼ်ႉယူႇ။ သင်ၶႆႈလူတူၺ်းထႅင်ႈ ဝၼ်းထုၼ်း၊ ဝၼ်းပျၢတ်ႈ၊ ဝၼ်းမူၺ်ႉ ၸိူဝ်းၼႆႉၸိုင် ၼဵၵ်ႉပၼ်တုမ်ႇလုၵ်ႈဝၼ်း ႁိုင်ႁိုင်၊ ဢမ်ႇၼၼ်ၵေႃႈ ၼဵၵ်ႉပၼ်တုမ်ႇ ဢၼ်ၼႄဝႆႉပၼ် ဝၼ်းတႆးမၼ်းၼႆၵေႃႈ တေၶဝ်ႈၵႂႃႇပၼ်ၼႂ်းမၼယူႇ။ တီႈၼၼ်ႈ ၸင်ႇၶိုၼ်းတေလူလႆႈ လွင်ႈဝၼ်းတႆး ပီတႆး ၸိူဝ်းၼႆႉယဝ်ႉ။
2) ပၵ်းပီႊ(ဝၼ်းတႆး ၆၀)
ၼႆႉတေႉပဵၼ် ပိူင်ၸွမ်း ၼိုင်ႈဝူင် သိပ်းဝၼ်း။ ၸွမ်းပိူင် လုၵ်ႈပီ၊ မႄႈပီ ဢၼ်တႆးႁဝ်း ယၢမ်ႈၸႂ်ႉမႃး။ လႆႈဢဝ်ပိူင် ဝၼ်းတႆး ပဵၼ်ယႂ်ႇဝႆႉ။ တီႈၼႆႈၵေႃႈ သင်ၶႆႈတူၺ်းထႅင်ႈ ဝၼ်းမူၺ်ႉၸိူဝ်းၼႆႉၸိုင် ၼဵၵ်းပၼ်တုမ်ႇမၼ်းႁိုင်ႁိုင်ၵေႃႈ တေလႆႈယူႇ။

Save Note Features
ၼႂ်းပၵ်းပီႊၼႆႉ လႆႈသႂ်ႇဝႆႉပႃး တႃႇတေသိိမ်းသိူင်ႇ တီႈမၢႆတွင်းဝႆႉယူႇ။ သင်ၶႆႈသိမ်း Note ဝႆႉတီႈ သေဝၼ်းဝၼ်းၼႆၸိုင် ၼဵၵ်းပၼ်ဝၼ်းၼၼ်ႉႁိုင်ႁိုင် ၶိုၼ်းၼဵၵ်းပၼ် တုမ်ႇ (+) တီႈမၢႆတွင်း ၼႆၵေႃႈလႆႈယဝ်ႉ။ လၢႆးႁဝ်းတေသိမ်း Note ၼႆႉတေမီးဝႆႇယူႇ သွင်လၢႆး

တႃႇပီႊလဵဝ်
ၼႆႉပွၵ်ႇဝႃႇ တေသိမ်းဝႆႉ တႃႇပီလဵဝ်ၵူၺ်း။ ပီတေမႃး၊ ပီပူၼ်ႉမႃး ၸိူဝ်းၼႆႉ တေဢမ်ႇၼႄပၼ်ႁဝ်းၶိုၼ်း။
တႃႇၵူႊပီႊ
ၼႆႉပဵၼ် လွင်ႈဢၼ်ႁဝ်း တေသိမ်းဝႆႉ တႃႇၵူႊပီႊ။ ပဵၼ်တႃႇ သိမ်းဝႆႇ ဝၼ်းၵိူတ်ႇ၊ ဝၼ်း anniversary ၵူႈလွင်ႈလွင်ႈယဝ်ႉ။ တႃႇသိမ်းမၼ်းၼႆ သင်လိူၵ်ႈပၼ် ပီ 2000 ၼႆၸိုင် လုၵ်ႉတီႈ ပီႊ 2000 သေ တေၼႄၵႂႃႇပၼ် ၵူႊပီယူႇ။
Navigation Drawer
တီႈၼိူဝ်ဢႅပ်း တေမီးဝႆႉ တုမ်ႇသၢမ်ထႅဝ်။ သင်ၼဵၵ်ႉပၼ်ၼႆ တေၽုၺ်ႇပၼ်ႁဝ်း drawer ။ လုၵ်ႉတီႈၼႆႈသေ ႁဝ်းၵႂႃႇမႃးလႆႈ page တၢင်ႇဢၼ်သေဢမ်ႇၵႃး တေသွၵ်ႈႁႃလႆႈ လုၵ်ႈဝၼ်းလူၺ်ႈ ဝၼ်းဢၢင်းၵိတ်ႈ၊ ဝၼ်းတႆး ၸိူဝ်းၼႆႉယဝ်ႉ။ သဝ်မီးလွင်ႈၶႂ်ႈပၼ် တၢင်းႁၼ်ထိုင်သင်ၼႆၵေႃႈ တီႈ drawer ၼၼ်ႉလႆႈသႂ်ႇပၼ်ဝႆႉ ဢီးမေးလ်၊ ၾဵတ်ႉပုၵ်ႈ၊ ဝႅပ်ႉသၢႆႉ ဝႆႉယူႇ။

ဝၼ်းလိုဝ်ႈၸႂ်
တီႈၼႆႈ ႁဝ်းတူၺ်းလႆႈဝႃႈ ပီႊၼႆႉ မီးဝၼ်းလိုဝ်ႈၸႂ်(Holidays) သင်လၢႆလၢႆၼႆယဝ်ႉ။ သင်ၶႆႈတူၺ်းတႃႇ ပီႊတေမႃး၊ ပီႊပူၼ်ႉၵႂႃႇၸိူဝ်းၼႆႉၵေႃႈ သွၵ်ႈႁႃတူၺ်းဢဝ် လႆႈယူႇ။

တီႈမၢႆတွင်း
တီႈၼႆႈ မီးဝႆႉ တီႈမၢႆတွင်း ဢၼ်လႆႈတႅမ်ႈမႃးဝႆႉ ၵူႊဢၼ်ဢၼ်ယဝ်ႉ။ သင်သိမ်းဝႆႉလူၺ်ႈ “တႃႇၵူႊပီႊ” ၼႆၸိုင် တေလႆႈႁၼ်ပႃးဝႆႉ မီးလၢႆပီႊယဝ်ႉၼႆယူႇ။ ဝႆႉဝႃႈ ၶႃႈသိမ်ႈဝႆႉ ဝၼ်းၵိူတ်ႇၶႃႈ မိူဝ်ႈပီႊ 2000 ၼၼ်ႉၼႆလႄႈ။ ၵွပ်ႈပီႊၼႆႉပဵၼ်ပီႊ 2024 ၼႆလႄႈ တေလႆႈႁၼ်ပႃး (24 ပီႊ) ၼႆယူႇ။

သင်ၶဝ်ႈၸႂ် တေၸႂ်ႉပၼ်ႁႅင်းဢႅပ်းႁဝ်းၼႆ ၸႂ်ႉလႆႈတီႈၼႆႈၶႃႈ။
https://play.google.com/store/apps/details?id=it.saimao.pakpicalendar

တႃႇတေပဵၼ်မႃး ဢႅပ်းၼႆႉၼႆ ယိၼ်းၸူမ်းၶွပ်ႈၸႂ်ယႂ်ႇၼမ်ထိုင်

Chan Mrate Ko Ko ဢၼ်ပၼ်ၶႂၢင်ႉ ႁႂ်ႈမူၼ်ႉမႄးၸႂ်ႉတိုဝ်း mm-calendar
C Tai Aung Kyaw ဢၼ်ပၼ်တၢင်းႁူႉလႄႈၶေႃႈမုၼ်း ၵဵဝ်ႇလူၺ်ႈ ပၵ်းယဵမ်ႈဝၼ်းတႆး
A J kunheing – ဢၼ်ပၼ်ၶႂၢင်ႉ ႁႂ်ႈလႆႈၸႂ်ႉ ၾွၼ်ႉတႆးႁၢင်ႈလီ တီႈၼႂ်းဢႅပ်း
ယူႇၶႃႈဢေႃႈ။ 🙏🙏🙏

ၸၢႆးမၢဝ်း (ထုင်ႉမၢဝ်းၶမ်း)

![462650262_122188656824195982_5866474915561926204_n](https://github.com/user-attachments/assets/9b6d41b1-3d2f-4a13-80a3-599d178ca93e)
![462512947_122188656854195982_2258002238666747311_n](https://github.com/user-attachments/assets/9f12834a-1358-4898-b4ae-08f441591114)
![462716967_122188656866195982_9145135253218415083_n](https://github.com/user-attachments/assets/298420df-3b57-4a63-8f68-a91cdc0c7a2a)
![462701868_122188656878195982_130370162450558504_n](https://github.com/user-attachments/assets/29ed87d6-7d31-466e-8b97-cc38cbb15ca8)
![462716332_122188656896195982_3899219997885243766_n](https://github.com/user-attachments/assets/ae66ee27-b36e-49b1-a1fa-886e7fc80a8f)
![462512469_122188656614195982_2133575467135292043_n](https://github.com/user-attachments/assets/4c174c6d-53f4-4762-8684-85618cbc1675)
![462587312_122188656704195982_4937166688456158839_n](https://github.com/user-attachments/assets/134d5391-67f6-43aa-9bf8-285bc11d120d)
![462600571_122188656746195982_8725937697020005953_n](https://github.com/user-attachments/assets/ac9acbba-95b0-4630-bd9d-b51aceeb8ed8)
![462621375_122188656800195982_3702721134035883907_n](https://github.com/user-attachments/assets/10fe0d44-94f7-4ffa-881a-0395db5f1df6)
